---
{"dg-publish":true,"permalink":"/zz-writing-exercises/childhood-memories/ang-dalawang-cake-tuwing-bagong-taon/"}
---



Nung bata ako, dalawa ang ibig sabihin sa akin ng cake kapag bagong taon. Yung tipikal na cake na binibigay ng mga kapitbahay, at yung mga paputok.

Elementary na janjan, may isa akong ninong. Si ninong Mike. Anak ng kapatid ni Dade (lolo ko). Tuwing bagong taon, lagi tong bumibili ng napakaraming paputok. Highlight ng mga paputok na binibili nito ay yung ahas. Mahabang rolyo ito ng paputok na mistulang mukhang ahas at pag nakabalot pa ito, ay pabilog itong naka-rolyo, na parang cake. Yung pinsan ko, pamangkin ni Ninong mike ang unang nagbigay ng terminong "cake" sa paputok na ito. May isang beses kasi na ang pinsan ko na 'to, si Kuya R ang naglabas ng mga paputok para ihanda na. Nakalagay ang mga 'to sa basket ng mga labahan at sabi niya "Andito na ang mga cake". Ang termino na 'to ay dumikit na sa akin mula pa man noon. Kaya lagi kong inaabangan ang 'cake' kapag new year na, hanggang sa nag-migrate na si Ninong Mike sa Canada at natigil na ang cake na mga paputok. 

Kaya simula noon, isang cake na lang ang inaabangan ko tuwing bagong taon, yung mga matatamis na binibigay ng kapitbahay. At simula noon, parang may hinahanap na ko tuwing bagong taon, pero di ko mailagay ang daliri ko kung ano iyon. Ngayong New Year ang unang new year na hindi na nakakausap si Katkat. Nag new-year naman ako sa kanila nung mga nagdaang mga taon. Napaisip lang ako na kung may cake kaya sila at kung gaano ito katamis. 